ildin yaşlanmasının nedenlerinin başında çevresel etkiler ve genetik özellikler gibi çeşitli faktörler yer alıyor. Gün içerisinde alışkanlık haline gelen yanlış beslenme de en az diğer faktörler kadar cilt yaşlanmasına zemin hazırlayabiliyor. Fakat vitamin, omega-3 ve antioksidan gibi içeriklere sahip olan besinlerle cilt yaşlanmasını ve kırışıklık oluşumunu geciktirerek yıllara meydan okuyabilirsiniz.

Su
Cildin yaşlanmasını önleyen en önemli faktör sudur. Gün içerisinde 2,5 - 3 litre su içerek cilt kırışıklıklarından kurtulmak mümkün. Su içme alışkanlığı olmayan kişiler bir sürahi içine atacakları limon, salatalık, nane yaprağı veya çubuk tarçın ile su tüketimini keyifli hale getirebilir. Kahve de kuru ciltlerin en büyük düşmanıdır. Fakat kahve içildikten sonra üzerine mutlaka 2 bardak su içilmelidir.

Havuç
A vitamini yönünden oldukça zengin olan havuç, cilde antioksidan etkisi yapar. Cildin hem rengini düzenler, hem de gençleşmesini sağlar.

Portakal
İçerdiği C vitamini ile deri dokusunun gelişmesini sağlayan portakal, yaşlanma etkilerine, sigaranın zararlarına ve kırışıklıklara karşı cildi korur. Özellikle sigara içenler bolca C vitamini almalıdır. C vitamini bakımından zengin olan diğer besinler arasında brokoli, brüksel lahanası, kivi, mandalina, yeşil yapraklı sebze-meyve ve çilek sayılabilir.

Kırmızıbiber
C vitamini ve B6 vitamini bakımından zengin olan kırmızı biber, içindeki karoten ile cilde ulaşan kan miktarını arttırır ve kırışıklıkları önler. Cilde parlaklık vermesinin yanı sıra akneyle de savaşır.

Kereviz
Stresle savaşan bu sebze, akne oluşumunu engeller. İçindeki potasyum, sodyum ve su deriyi nemli tutarak kurumasını engellerken, hidrasyon sağlayarak da kırışıklığı engeller.