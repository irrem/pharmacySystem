Çocukluk çağında görülen nefes almada güçlük, horlama, sık tekrarlayan enfeksiyonlar, işitme bozuklukları, alerjilerin tedavileri, hastanemizdeki çocuk hastalıkları bölümü ile koordinasyon içerisinde yürütülmektedir.Ameliyat endikasyonu konulan hastalarımızın (geniz eti, bademcik, kulak nezlesi) ameliyatları gerçekleştirilmektedir.

Çocuk ve Erişkinlerde İşitme Bozuklukları Ve Kulak Hastalıklarının Tanı Ve Tedavisi
Hastanemizdeki modern odyoloji departmanının desteği ile, tanısı konan, işitme bozukluğu olan hastaların tedavisi ve rehabilitasyonu planlanmaktadır.

Son yıllarda alanımızdaki önemli bir gelişme olan 'Koklear İmplant' (Biyonik Kulak) uygulaması yanında, kulak zarı deliklerinin tamiri (timpanoplasti),kronik orta kulak iltihaplarının temizlenmesi ( mastoidektomi) kulak kemikçiklerinin yerine protez uygulamaları (stapez cerrahisi, ossiküloplasti) ve diğer tüm kulak cerrahileri uygulanmaktadır.